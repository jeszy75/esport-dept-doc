# E-SPORT SZAKOSZTÁLY ALAPÍTÁSA

Amikor a saját játékához az ember még maga definiálta felül a karakterkészlet betűit egy kockás lap 8x8-as négyzetében megtervezve, hogy a TV-n irányíthassa... volt romantikája, de nem sírom vissza, mert az akkor elinduló folyamatok napjainkra mindent átértelmezni képes áradattá állhatnak össze. A megelőző Woodstock-i generációnak is volt ilyen: az új zene. Nekünk elég a billentyűzethez ülni, korunk e jelenségének neve: az e-sport.

Egyre-másra jelennek meg szerveződések megzabolázni vagy vitorláikba fogni ezt az erőt, ne cifrázzuk, mi is egy ilyenbe hívunk. Akkor mégis miért választanál minket? Mert nem csupán az ismert struktúrákba akarjuk ezt ez erőt kényszeríteni, hanem a meglévő határainak feszegetésével magát az erőt jobban megismerni. Jó kerete lehet ennek egy egyetemi sportegyesület e-sport szakosztálya, erről szól ez a dokumentum!

A [NEMESPOR listára](https://groups.google.com/forum/#!forum/nemespor) várjuk véleményed vagy akár alapító tagi érdeklődésed visszajelzését valamelyik szerepbe, játékba vagy akár újonnan felvett, de legalább két érdeklődő alapító on-line tagot felmutatni tudó játékba.
